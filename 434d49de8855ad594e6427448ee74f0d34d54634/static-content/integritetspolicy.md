
*IMG:Man som äter kakor vid sin dator.*![](/images/photos/cookies/cookies-w-500.webp)

# Integritetspolicy

*Denna integritetspolicy gäller fr.o.m. 24 december 2025.*

## Personuppgiftsansvarig

Personuppgiftsansvarig för behandlingen är:

```text
DAIT AB
Org.nr: 559543-3367
Killhult 7110
286 74 Skånes Fagerhult
Sverige
```
E-post: [info@dait.se](mailto:info@dait.se)

Vid frågor om hur vi behandlar dina personuppgifter är du välkommen att [kontakta oss](/kontakta-oss).

## Olika typer av data
Vi behandlar flera olika typer av data. Här kan du se vilka typer, hur och i vilken mån.

### Personlig information & betalningsuppgifter

För dem av våra användare som registrerar sig (inte allmänt tillgängligt att göra för närvarande) kräver vi att de ger oss e-postadress och namn, samt väljer ett lösenord. Lösenordet lagras krypterat i vår databas på ett sätt som gör att varken vi eller någon annan kan dekryptera det, s.k. envägskryptering.

Den som använder vårt kontaktformulär fyller i e-post och kan om de så vill ange ytterligare personlig information i sitt meddelande/fråga, men detta är inget vi kräver.

Vi säljer inga varor eller tjänster via webben. Därför samlar vi inte heller in någon information som t.ex. fakturaadress, kortnummer eller användarnamn för betalningslösningar.

### Applikationsdata

*Statistik på en pekplatta i händerna på en kvinna.*![](/images/photos/web-stats/web-stats-w-500.webp)

Vi samlar in information om vilka sidor användare besöker, hur länge de stannar på sidor och vad de klickar på.

Denna information används för att kunna sammanställa besöksstatistik, som hjälper oss förbättra hur webbplatsen fungerar. Besöksstatistiken är anonymiserad.

Till skillnad från många andra webbplatser använder vi *inte* några samarbetspartner för besöksstatistik och analys av den (som t.ex. Google Analytics).

Vi använder endast system som körs på våra egna servrar och som endast vi har tillgång till.

### Teknisk data

För vår besöksstatistik samlar vi även in data såsom val av webbläsare, operativsystem och liknande. Denna data används dock inte för att identifiera unika användare, dvs. vi använder inte s.k. fingerprinting. Även IP-adresser samlas in men anonymiseras i vår besöksstatistik. I våra säkerhetsloggar finns IP-adresser i 30 dagar för att kunna spåra angreppsförsök etc.

Vår webbplats och våra databaser driftas hos [Contabo GmbH](https://contabo.com/en)  i Tyskland, som tillhandahåller ett DPA/Personuppgiftsbiträdesavtal för denna drift.

Vår samarbetspartner (tredje part) som även de kan se liknande teknisk information är [jsDelivr](https://www.jsdelivr.com) (Volentio JSD Limited), en CDN-tjänst. Vi använder det nätverk av servrar de tillhandahåller för att kunna leverera vår webbsida snabbare och mer redundant till våra besökare. jsDelivr tillhandahåller ett [DPA/Personuppgiftsbiträdesavtal](https://www.jsdelivr.com/documents/data-processing-agreement.pdf) som reglerar hur de och deras underleverantörer (bl.a. Cloudflare och Fastly) behandlar personuppgifter.

jsDelivr och deras underleverantörer kan överföra data till länder utanför EU/EES, inklusive USA. Dessa överföringar skyddas av [EU:s standardavtalsklausuler](https://commission.europa.eu/law/law-topic/data-protection/international-dimension-data-protection/standard-contractual-clauses-scc_sv) (SCC) samt [EU-U.S. Data Privacy Framework](https://www.dataprivacyframework.gov/Program-Overview), då underleverantörerna [Cloudflare](https://www.cloudflare.com) och [Fastly](https://www.fastly.com) är certifierade enligt detta ramverk.


### Cookies och spårningsdata

För inloggade användare använder vi s.k. sessionscookies – tillfälliga textfiler som kommer ihåg dig under ett och samma besök. Sessionen avslutas automatiskt efter 2 timmars inaktivitet, eller så fort du stänger din webbläsare.

Ingen långtidslagring av cookies sker på din dator.

För icke-inloggade användare använder vi inga cookies eller spårningsdata sparad via liknande teknologier såsom localStorage, sessionStorage eller s.k. svarsheaders (t.ex. Etag).

För att sidor ska laddas så snabbt som möjligt cachas de i användarens webbläsare. Detta är inte att betrakta som spårningsdata.

*Bild på kakor på en bakplåt.*![](/images/photos/cookies-detail/cookies-detail-w-500.webp)

#### Godkännande av cookies

Eftersom den enda användning vi har av cookies (inloggning) är nödvändig för att webbplatsen ska fungera har vi inte, och behöver heller inte ha, några dialogrutor kring godkännande av cookies. Sådana behövs endast för sajter som använder cookies för ändamål utöver nödvändig funktionalitet.

### Känslig data

Vi lagrar ingen känslig data av typen hälsodata, information om etniskt ursprung, politiska åsikter, religiös övertygelse, medlemskap i fackförening, sexuella beteenden, genetiska uppgifter eller biometriska uppgifter.

## Lagringstider
| Uppgiftstyp | Lagringstid |
| :--- | :--- |
| Kontouppgifter | Så länge kontot är aktivt, eller tills du begär radering. |
| Sessionscookies | Raderas efter 2 timmars inaktivitet eller stängd webbläsare. |
| IP-adresser | Sparas i säkerhetsloggar i 30 dagar. |
| Kontaktformulär | Max 24 månader efter avslutat ärende (eller enligt lagkrav). |
| Besöksstatistik | Obegränsad tid (helt anonymiserad data). |


## Rättslig grund för behandling
Vad är syftet med vår behandling av personuppgifter?

| Behandling | Syfte & rättslig grund |
|------------|------------------------|
| Kontoregistrering | E-postadress, lösenord och namn för säkerhetsskäl och identifiering, **fullföljande av avtal**|
| Besöksstatistik | Anonymiserad data för att förbättra webbplatsen, **berättigat intresse** |
| Säkerhetsloggar | Loggdata för att skydda webbplatsen mot angrepp, **berättigat intresse** |
| Kontaktformulär | Uppgifter du lämnar i formuläret för att besvara ditt ärende, **berättigat intresse** |

Rättsliga grunder är **fullföljande av avtal** och **berättigat intresse**.

## Dina rättigheter

Enligt dataskyddsförordningen (GDPR) har du följande rättigheter:

| Rätt till | Beskrivning |
|-----------|-------------|
| Tillgång | Du har rätt att få veta vilka personuppgifter vi behandlar om dig. |
| Rättelse | Du har rätt att få felaktiga uppgifter korrigerade. |
| Radering | Du har rätt att begära att vi raderar dina personuppgifter. |
| Begränsning | Du har rätt att begära att behandlingen av dina uppgifter begränsas. |
| Dataportabilitet | Du har rätt att få ut dina uppgifter i ett maskinläsbart format. |
| Att göra invändningar | Du har rätt att invända mot behandling som grundar sig på berättigat intresse. |

För att utöva dina rättigheter - [kontaktar du oss](/kontakta-oss).

## Tillsynsmyndighet

Om du anser att vi behandlar dina personuppgifter i strid med GDPR har du rätt att lämna in ett klagomål till [Integritetsskyddsmyndigheten](https://www.imy.se).

```text
IMY – Integritetsskyddsmyndigheten
Box 8114
104 20 Stockholm
Sverige
```